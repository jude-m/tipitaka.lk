# සිංහල පරිවර්තනයේ පාළි වචන දීර්ඝව ලිවීමට හේතු #

බුද්ධ ජයන්ති ත්‍රිපිටක මුල් මුද්‍රණයේ සිංහල පරිවර්තනයේ පාළි වචන කෙටියෙන් ලියා ඇත. උදාහරණ වශයෙන් වේදනාව හෝ ඕඝ වැනි පාළි වචන සිංහල පරිවර්තනයේ ලියා ඇත්තේ වෙදනාව සහ ඔඝ ලෙසයි. නමුත් අප විසින් මේ පොත්වල අන්තර්ගතය යතුරුලියනය කර මෘදුකාංග, වෙබ්අඩවි සහ මුද්‍රණය කිරීම සදහා සකස් කිරීමේදී ඒවා සාමාන්‍ය සිංහල භාෂාවේ භාවිතා වන එමෙන්ම ශබ්ද කරන ආකාරය වන වේදනාව සහ ඕඝ ලෙස ලියන ලදී.

## පැරණි පොත්වල හල් අකුරු රහිතව කෙටියෙන් ලිවීමට හේතු
1. පුස්කොලපොත් වල හල් ලකුණ ලිවීමේදී පුස්කොළය ඉරිමට හැකියාව ඇති බැවින් අකුරු දෙක ලං කර හල්කිරීම ඉවත් කර ලියන ලදී.
2. මෑත කාලයේ දී පුස්කොලපොත් මුද්‍රණ තාක්ෂණය ඔස්සේ කඩදාසි කොළ වල මුද්‍රණය කිරීමේදී පැරණි පුස්කොල පොත්වල තිබුණු ක්‍රමයටම බැඳි අකුරු ලෙස මුද්‍රණය කිරීම සිදු කරන ලදී.
3. මුද්‍රණ වියදම් අඩු කර ගැනීමේ පරමාර්ථයෙන් මුල් කාලයේ සිංහල වචන වලද හල් ලකුණ ඉවත් කිරීම කළ බව ය මතයක් තිබේ.

## සිංහල වචන හල් කිරීම් රහිතව ලිවීමේ දෝෂ
1. වචනය ශබ්ද කරන ආකාරය සහ වචනය ලියන ආකාරය අතර පරස්පරයක් ඇති වීම.
2. සාමාන්‍ය සිංහල භාවිතාවේ ලියන ආකාරයට වඩා වෙනස් ආකාරයක් බැවින් ඒ වචන වැරදියට යතුරු ලියනය වූ වචන ලෙස බොහෝ දෙනෙක් විසින් ඒ වචන සලකනු ලැබීම.
3. මෘදුකාංග සහ වෙබ් අඩවි වල සිංහලෙන් වචන සෙවීමේ දී බොහෝ දෙනෙක් සාමාන්‍ය සිංහලයේ භාවිතා වන ආකාරයට ඒ වචන සෙවීම නිසා සෙවුම් ප්‍රතිඵල කිසිවක් නො ලැබීම.
4. පාලි වචන නිවැරදිව උච්චාරණය කරන ආකාරය පිළිබඳව, එනම් දීර්ඝ ව උච්චාරණය කළ යුතු බව පාඨකයාට ඉගැන්වීමට තිබෙන අවස්ථාවක් අහිමි වීම.

> **Note**
> අලුතින් මුද්‍රණය කරන බොහෝ පාලි පොත්පත්වල ද පාලි පාඨ පවා බොහෝ විට කල් ලකුණු සහිතව දීර්ඝ ලෙස යතුරුලියනය කර මුද්‍රණය කර තිබෙනු දක්නට ලැබේ. බොහෝ දෙනෙක් පාලි පිරිත් ආදිය නිවැරැදිව උච්චාරණය කිරීමට දක්ෂ නොවීම මෙසේ මුද්‍රණය කිරීමට හේතුවයි.

එසේ වුවත් බුද්ධ ජයන්ති ත්‍රිපිටකය පාලි කොටස කිසිදු වෙනසක් සිදු නොකර දැනට මුල්මුද්‍රණයේ මුද්‍රණය කර ඇති ආකාරයටම යතුරුලියනය කර ඇත. එනම් හල් අකුරු රහිතව බැඳි අකුරු ලෙසයි.

> **Warning**
> නමුත් සිංහල පරිවර්තනයේ ඇති පාලි වචන හා පාලි වචන වලින් බිඳී ආ සිංහල වචන සඳහා පමණක් හල් අකුරු භාවිතා කර දීර්ඝ ලෙස උච්චාරණය පහසු වන පරිදි යතුරුලියනය කර ඇත.

එහිදී ඒ අකුරු දීර්ඝ කරන ලද වචන ලැයිස්තුවක් (අප විසින් භාවිතා කරන ලද වචන ලැයිස්තුව) [පහත google ශීට් එකේ දක්වා ඇත.](https://docs.google.com/spreadsheets/d/1xbHXjGuoyIm0JaW4YXW3yPCxQ6sU6nOQez9Eew0upxE)